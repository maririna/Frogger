
# Frogger
#VP project in C# 

### 1. Oпис на играта
Играта која ја имплементиравме е варијанта на една од најпознатите видео игри од oсумдесеттите 
– играта Frogger (https://en.wikipedia.org/wiki/Frogger). Постојат варијаци на тема препреки и начини 
на движење на жапчето; во нашата имплементација целта е тоа да ја премине улицата без да биде прегазено. 

Дозволени насоки на движење се горе, десно и лево, а не е дозволено да премине преку дрво. 
Притоа играта може да заврши на два начина:
-жапчето успешно стигнува до горниот раб на екранот, по што се појавува дијалог во кој се прашува 
играчот дали сака да почне уште една игра;
-жапчето е прегазено, по што доколку играчот има уште животи (иницијално дадени 3) жапчето почнува 
од почеток со еден живот помалку, а доколку нема повторно се појавува дијалог за напуштање на апликацијата 
или започнување нова игра. 

### 2. Решение на проблемот и имплементација на класите
Кодот е групиран во четири custom класи – Frog, Vehicle, Tree,  Scene и класите Form1 и Program. 
За секоја од функциите во класите е даден краток коментар до самиот код, а во продолжение е даден 
нивен генерален опис.

	## Класата Frog 
	е темплејт за изгледот и однесувањето на жапчето. Соржи податочни членови за локација и димензии на жапчето 
	и булови променливи за неговата состојба, дали е прегазено, дали стигна до цел и сл. Методи кои ги содржи 
	се Jump – за движење, при што се проверува дали е во рамки на прозорецот и дали има/нема дрво во правецот 
	на движење, и метода за исцртување на екран Draw со која се исцртува соразличен приказ според состојбата 
	(почетна, во движење, смачкана, крај). Методата isHitBy служи за проверка дали е прегазена од возило, 
	при што се пресметува растојанието на жабата од предната страна на соодветното возило.

	## Класата Vehicle 
	e апстрактна класа и од неа наследуваат класите Car и Bus, со кои се дефинирани возилата 
	кои се движат на патот. Секое возило е дефинирано со локација (Point објект), слика за приказ (Image објект, 
	се чува во самата инстанца за потоа да се направи поедноставна рандомизација на боите при цртањето), податоци 
	за брзина, димензии и насока на движење.  Класата Car е темплејт за автомобил и во нејзиниот конструктор по 
	случаен избор се зема различна слика за приказ на автомобил на екранот и се дефинира брзина на движење (која 
	е поголема од таа на автобусот). Содржи и методи за исцртување - Draw и движење - Move, чијашто насока се 
	определува според буловата променлива toRight. 

	## Класата Bus 
	ги содржи истите членови, со тоа што има различна слика за презентација на екран, помала брзина и спротивна 
	насока на движење. (Во наредни фази од развој на играта Класата Vehicle може да се прошири и со други 
	изведени класи за возила.)

	## Класата Tree 
	опишува изглед и својства на дрва кои се распоредени до патот и го оневозможуваат движењето на жапчето. 
	Содржи податочни членови за позицијата на екран и радиус, кои се користат во методата за движење на жапчето. 
	Исто така има функција за исцртување на екран, со соодветна слика за приказ.

	## Класата Scene 
	ја содржи главната логика на играта. Содржи листа од сите возила, листа од дрвја, жапче, број на животи и 
	податок дали играта завршила. Дополнително, содржи и димензии на прозорецот (потребно за ограничување на 
	движењето на елементите на екран). Класата има методи за додавање на жапчето, додавање на возила и дрвја, 
	како и методи за исцртување на сите елементи од сцената - Draw и движење на возилата -Move. Освен за исцртување 
	на претходно споменатите елементи, за исцртување на коловозот и тротоарите служи функцијата DrawMotorway, со која 
	се формираат три ленти (полна линија со четка 50), два тротоара (полна линија со дебелина 30) и две испрекинати 
	линии помеѓу лентите. Во наредни верзии оваа функција би се модифицирала за да може да се менува тежина на играта 
	со повеќе коловозни ленти. Класата Scene содржи и метод за проверка дали некое возило го прегазило жапчето 
	CheckSmashed (кој ги изминува сите возила и повикува ф-ја за проверка од класа Frog), како и метода за ресетирање 
	на сцената, т.е. враќање на жапчето на почетната позиција.

	## Класата Form1 
	ги содржи елементите за контрола на приказот на прозорецот. Содржи една инстанца од класа scene, на која преку повик 
	додава возила, дрвја и жапче и содржи два тајмери кои го контролираат генерирањето на возилата и нивното движење 
	timerCreate и timerMove. Формата го детектира настанот KeyPress и го предава како аргумент при повик на функција 
	за движењето на жапчето. Истовремено ги предава и димензиите на прозорецот како втор и трет параметар. Во менито 
	во горниот дел од прозорецот се додадени опции за почнување на нова игра и информации за самата игра, додека во 
	статусната лента најдолу се прикажува колку преостанати животи има играчот преку настанот Paint. (Овде би се 
	прикажувале и поените во наредните верзии од играта со повеќе нивоа и со елементи за собирање за екстра поени.)

#При дефинирањето на самите класи и методите се водеше сметка за тоа истите да се што е можно повеќе независни 
една од друга, односно нивното поврзување да е минимално (најчесто една класа прима аргумент предаден од метод во 
друга класа).

*За графичкиот приказ на играта се искористени слики кои се слободни за некомерцијална употреба, кои се прилагодени за 
конкретната намена.

**Посложените методи, како таа за пресметување дали е прегазено жапчето се искоментирани во кодот. 

### 3. Screenshots од играта и кратко упатство за игра

Упатството за играње е едноставно. На почетокот од секоја игра жапчето тргнува од долниот раб на прозорецот, во средина. 
Целта е да го премине патот со неколку прескокнувања,  без притоа да биде прегазено од автомобилите и автобусите кои се 
појавуваат и движат на него. Притоа дозволени насоки на движење се горе, десно и лево, а не е дозволено жапчето да 
прескокне преку дрво. Нова игра се започнува со три животи, кои се намалуваат ако жапчето е прегазено. Ако играчот ги изгуби 
трите животи, се појавува дијалог за прашање дали ќе се продолжува со одново. Во прилог следат неколку слики од излегот на играта:



